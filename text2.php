<?php
/**
 * Created by PhpStorm.
 * User: mac
 * Date: 01.05.17
 * Time: 19:43
 */

?>
<!doctype html>

<html>
<?php include 'head.php' ?>


<body>

<div class="container-fluid">
    <?php include 'menu.php' ?>
    <div class="content-container">


        <div class="text-text">
                Fotografie se někdy sbližuje s malířstvím, jindy naopak; někdy aranžuje, jindy nikoli; chce být dokumentem,
                a současně chce znepokojovat náznaky. To nejsou krajnosti, nýbrž sama podstata fotografie, která je dvojí:
                je ikonická, to jest podobá se tomu, co zachycuje, a je indexikální, protože jako natažený prst ukazuje k tomu,
                co zde již není. Obojí se však nepopírá, nýbrž doplňuje – a proto je možné spatřit mezi obojím vztah symetrie.
            </p>

            <p>
                Dvojobraz je jeden, i když je mezi dvěma obrazy třetí a dohromady tvoří triptych. Hledáme, čím se tyto obrazy
                odlišují, a musíme si přiznat, že jsme na špatné cestě, protože to, co máme před očima,
                je obraz jediný. Anebo se pokoušíme dešifrovat zvláštní kompozici a zjišťujeme, že téma a kompozici nemůžeme od
                sebe oddělovat. Anebo se nám zdá, že rozumíme symbolickému významu, jenže figura je živá – je to fotografie,
                nic z oblasti symbolů anebo alegorií. A to platí stejně pro portrét jako krajinu a stejně i pro koncept,
                čili fotografii myšlenky.
            </p>

            <p>
                Vteřiny symetrie Jana Dotřela jsou průhledem nikoli do nějakého ne-skutečného světa za hranicemi našeho světa,
                nýbrž jsou jakoby rozevřenou trhlinou, v níž se v realitě ukazuje – realita; nikoli jako jedno vedle druhého,
                nýbrž jako jedno v druhém. Je to okamžik, v němž pochopíme, že to, čemu říkáme skutečnost, je neúplné a necelé,
                dokud nespatříme onen rozměr reality, jenž je nepříliš šťastně označován jako estetický. Ve vteřině symetrického
                vztahu mezi realitou a jejím neméně reálnou, až běžně neviděnou virtualitou, se vyjeví, že estetika je skutečnosti
                vlastní jako její skrytý rozměr. A že to není nic jiného než možnost vidět totéž vždy znovu jinak. Svět,
                v němž žijeme, je stále stejný a stále jiný. Fotografie je schopna dokázat, že to není žádný rozpor, nýbrž že
                jedno je neustále v druhém. Že mezi obojím je symetrický vztah.
            </p>

            <p class="right">
                <br>Prof. Miroslav Petříček, Dr.
            </p>
        </div>
    </div>
</div>


</body>
</html>