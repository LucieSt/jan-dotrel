<?php
/**
 * Created by PhpStorm.
 * User: mac
 * Date: 01.05.17
 * Time: 19:43
 */

?>
<!doctype html>

<html>
<?php include 'head.php' ?>


<body>

<div class="container-fluid">
    <?php include 'menu.php' ?>
    <div class="content-container">

        <div class="text-text">
            <p>
                Jan Dotřel je fotograf a kurátor, který obě tyto disciplíny propojuje svým dlouhodobým zájmem o vědu, zejména pak o astronomii. Jeho fotografické zaměření je definováno jako nefigurativní, konceptuální fotografie, soustředěná primárně na reprezentaci krajiny.
            </p>

            <p>
                Ve svém cyklu Other Worlds však není jeho cílem zachycovat přírodu jako takovou, ale využívat její tvarosloví pro metaforická sdělení a připodobňovat ji k nám nedostupným krajinám – těm, které se nenachází na povrchu Země. Pozorování krajiny je v jeho práci založeno na vypůjčeném způsobu, jakým se astronomie dívá na objekty svého zkoumání, tedy skrz objektiv vesmírné sondy. Snímky z průletových, orbitálních družic či roverů jsou exaktní, obsahují číselná data nebo kódy a jsou určené k co možná nejpodrobnější analýze. Přestože jsou často formálně nedokonalé a jejich estetická hodnota není cílem, mají svou specifickou vizualitu, která otevírá zcela nový způsob vidění. 
            </p>

            <p>
                Jan Dotřel se ztotožňuje s okem sondy, pozoruje s ním krajinu, prozkoumává její specifické typy a fragmenty a hledá v ní podobnosti s krajinami mimozemskými, které zkoumá primárně z hlediska astrobiologie a astrogeologie. Pro tuto podobnost se jeví jako nejúčinnější krajina pustá, poškozená a bez zjevných známek života. Předmětem pozorování jsou tedy například pouště a oblasti zasažené industriální těžbou. Morfologie těchto „wastelands“ je založena na zkoumání, analýze a experimentu s cizostí krajiny. Bývalá řečiště, projevy vulkanismu, obnažená tektonika a duny navátého písku jsou společnými znaky mimozemských těles s naší Zemí. Autor se vydává například do kaolinových dolů, kde využívá pestrost barev i textur, povrchovou proměnlivost a hojnost erozních útvarů nebo prozkoumává odkaliště velkých elektráren – obrovské plochy tekutého popílku smíšené s bahnitými sedimenty různých složení. 
            </p>

            <p>
                Fotografie jsou snímány klasickou analogovou středoformátovou technikou nebo digitální formou a následně jsou skládány dohromady tak, aby vytvářely širší perspektivní celky. Tato perspektiva často využívá proměny měřítka – z mikro záběrů se stává makro a z desítek centimetrů desítky kilometrů. Cyklus Other Worlds se svým charakterem přibližuje klasické krajinářské fotografii, kterou však překračuje videoartem a konceptuální tvorbou. Význam těchto disciplín je posunut do roviny metafory zpodobňující širší realitu, kterou lidský pozorovatel dosud nemohl spatřit na vlastní oči.
            </p>

            <p class="right">
                <br>Jozef Mrva ml.
            </p>
        </div>
    </div>
</div>

<script src="script.js"></script>

</body>
</html>